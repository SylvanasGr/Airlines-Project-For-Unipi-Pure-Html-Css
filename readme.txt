Θα υπάρχει σελίδα εισαγωγής χρήστη/επιβάτη. Η σελίδα θα αποθηκεύει
σε πίνακα στη βάση δεδομένων πληροφορίες όπως το το εμαιλ του (το
οποίο θα είναι και το username του), συνθηματικό/password, όνομα του
επιβάτη, τη διεύθυνση του, τη χώρα του, τον ταχυδρομικό κωδικό του, το
τηλέφωνο, τον αριθμό της πιστωτικής του κάρτας και τον τύπο της (visa,
mastercard, κλπ). Θα μπορεί να γίνεται αποθήκευση, εκτύπωση και
καθαρισμός των πεδίων της φόρμας. Τα στοιχεία της ιστοσελίδας θα είναι
στοιχισμένα. Το πεδίο συνθηματικό θα μπορεί να δέχεται από 8
χαρακτήρες και πάνω, έναν τουλάχιστον αριθμό και ένα τουλάχιστον
κεφαλαίο χαρακτήρα. Στα πεδία ονόματος, διεύθυνσης θα μπορεί να
εισάγει μόνον λατινικούς χαρακτήρες. Στο πεδίο της χώρας να του
επιτρέπει να επιλέξει κάποια από τις προτεινόμενες. Στο πεδίο του
ταχυδρομικού κωδικού να του επιτρέπει να εισάγει μόνον αριθμούς και
πλήθος έως 5. Στο πεδίο εμαιλ να συμπληρώνει στοιχεία κατάλληλης
μορφής π.χ. onoma@unipi.gr, δηλαδή να περιέχει τουλάχιστον ένα
χαρακτήρα, το σύμβολο @. Στο πεδίο του τηλεφώνου να μπορεί να
συμπληρώνει στοιχεία της μορφής +30210xxxxxxx. Ο αριθμός της
πιστωτικής κάρτας θα είναι μόνο αριθμοί με σταθερό πλήθος 16 και ο
τύπος της θα μπορεί να επιλέγει ή visa ή mastercard ή κάτι άλλο. Σε
περίπτωση λάθους σε οποιαδήποτε από τα πεδία θα εμφανίζεται ένα
αναδυόμενο παράθυρο ειδοποίησης, τα πεδία με τα λάθος δεδομένα θα
τονίζονται και πάνω στην ιστοσελίδα θα εμφανίζεται μήνυμα/τα
ενδεικτικό/α του λάθους. Όταν ο χρήστης επιλέγει το κουμπί καθαρισμός
θα διαγράφονται όλα τα στοιχεία που έχουν εισαχθεί. Όταν ο χρήστης
επιλέγει το κουμπί εκτύπωση θα ανοίγει το default παράθυρο εκτύπωσης
ώστε να επιλέξει τον εκτυπωτή.
Θα υπάρχει σελίδα σύνδεσης με τη βάση. Ο επιβάτης/χρήστης θα μπορεί
να χρησιμοποιεί το εμαιλ του ως username και το συνθηματικό ώστε να
συνδεθεί. Εφόσον είναι επιτυχής η σύνδεση θα του προβάλλονται με
όμορφο τρόπο οι πληροφορίες της προηγούμενης παραγράφου.
Όλες οι σελίδες της εφαρμογής θα είναι συνδεδεμένες μεταξύ τους. Θα
μπορεί ο επισκέπτης να μεταβαίνει από τη μια σε οποιαδήποτε άλλη.
Οι πληροφορίες θα προβάλλονται χρησιμοποιώντας, τουλάχιστον, εικόνες,
πίνακες, λίστες, εμπλουτισμένο κείμενο (χρήση κανόνων CSS), συνδέσμους
προς εξωτερικές και εσωτερικές ιστοσελίδες και οτιδήποτε άλλο θα έκανε
μια εκδρομή/ταξίδι πιο επιθυμητή στον επισκέπτη.
Λαμβάνοντας υπόψιν την πληθώρα των συσκευών οι οποίες
χρησιμοποιούνται για την επίσκεψη σε μια ιστοσελίδα, το site θα πρέπει
να εμφανίζεται αξιοπρεπώς σε ipad, και desktop (wide και narrow screen).
Θα πρέπει να είναι, δηλαδή, responsive.
Ο ιστοτόπος θα περιέχει όλα τα στοιχεία ενός λειτουργικού ιστοτόπου τα
οποία τυχόν δεν αναφέρονται ανωτέρω, π.χ. μενού μετάβασης στις
διάφορες ιστοσελίδες, και οι πληροφορίες που θα περιέχει να είναι όσο
το δυνατόν πιο αληθοφανείς. 